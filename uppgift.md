Vad projektbeskrivningen skall innehålla

Innan ett projekt kan godkännas skall en projektbeskrivning vara inlämnad. Den skall innehålla följande punkter:

En problemformulering. Dvs att det skall vara ett skarpt eller tänkt problem som skall lösas under projekttiden. Häri ingår exempelvis att beskriva en tänkt verksamhet som på något sätt vill förändra eller analysera sina arbetsmetoder så som ett nytt nätverksoperativsystem, bygge av produkt eller komponent, applikation, dataskydd eller förändrade rutiner.

En målformulering: Vilka konkreta mål finns för projektet? Ökad kunskap för projektdeltagarna är inte ett mål utan en konsekvens.

Önskemål om utrustning och ev litteratur. Önska får man hur mycket som helst.

Önskemål om handledare på skolan.

En tidsplan som innehåller vilka huvudmoment projektet består av, i vilken ordning och tidsåtgång ni beräknar för momenten och vem som ansvarar för respektive moment om ni jobbar i grupp.  Gärna presenterad i form av ett Ganttschema

Examinationen består till stor del av att ni visar att projektbeskrivningen, redovisningen och rapporten hänger ihop så att det som påstås i projektbeskrivningen också genomförs vid redovisningen. Är det så att projektet, av olika anledningar förändras, så skall projektbeskrivningen uppdateras innan examinationen.

Ju tidigare du börjar formulera och kommunicera projektbeskrivningen desto tidigare kan vi lärare reagera på innehållet och eventuellt komma med förslag på förbättringar.




Anders Norberg